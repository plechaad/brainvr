+++
# Date this page was created.
date = "2018-05-22"

# Activity title.
title = "Czech VRfest 2018"

# Activity summary to display on homepage.
summary = "Skupina Virtuální reality v neurovědách v rámci 2.ročníku Czech VRfestu 2018"

# Tags: can be used for filtering projects.
# Example: tags = ["machine-learning", "deep-learning"]
tags = ["psychologie", "virtuální realita", "remediace", "kognice", "Czech VRfest"]
+++

Skupina virtuální reality v neurovědách se 10.-12.5 zúčastnila 2. ročníku Czech VRfestu, který byl organizován Asociací virtuální a augmentované reality (AVRAR). Vedoucí skupiny Iveta Fajnerová byla garantem sekcí MEDICÍNA a SPOLEČNOST, ve kterých zazněla témata týkající se propojení virtuální reality a duševního zdraví. 
Návštěvníci měli možnost si od Terezy Zikanové (NUDZ) a Honzy Hrdličky (3dsense) poslechnout přednášku o aplikaci virtuální reality ve výzkumu lidské sexuality v rámci diskuzního panelu, který organizovala Laboratoř evoluční sexuologie a psychopatologie (NUDZ).

Za lékařskou fakultu v Plzni (UK) vystoupil doktor Jiří Podlipný a představil aplikaci virtuálního baru, která by měl pomoci v léčbě závislosti na alkoholu. Tématu empatie a možností odstraňování nepravdivých stereotypů pomocí virtuální reality se věnoval MSc.Jiří Pasz z Přírodovědecké fakulty (UK).

Bára Šouláková (NUDZ) a Nestor Caro (Xlab-Virtuix) představili zbrusu novou virtuální hru propojenou s biofeedbackem, která se zaměřuje na trénink mindfulness prostřednictvím soustředěním se na vlastní dech.

Práci skupiny Virtuální reality v neurovědách shrnula 3.den festivalu doktorka Iveta Fajnerová ve své přednášce, která byla zaměřena na aplikaci virtuální reality k tréninku kognitivních funkcí u neuropsychiatrických pacientů či zdravých seniorů.

![](/img/activity/2018/czechvrfest/czechvrfest_02.jpg)

Aplikaci Nákupu ve virtuálním supermarketu, která má být určena k tréninku paměti a exekutivních funkcí, si mohli návštěvníci vyzkoušet v prostorách výstavy Czech VRfestu. Mimo to byla na NUDZ stánku rovněž prezentována metoda tréninku mindfulness (NUDZ/Xlab-Virtuix).

Hladký chod stánku zabezpečili, mimo doktorku Fajnerovou, rovněž Ivana Oravcová, která se věnuje možnosti testování epizodické paměti ve VR, Adéla Plechatá za virtuální supermarket a Václav Sahula, který zodpovídá za programování aplikací v Unity.

![](/img/activity/2018/czechvrfest/czechvrfest_03.jpg)

![](/img/activity/2018/czechvrfest/czechvrfest_04.jpg)

Propagace v rámci Czech VRfestu 2018 byla finančně podpořena Centrem transferu technologií NUDZ (Centre for Technology and Knowledge Transfer NIMH) reg. číslo grantu: CZ.02.2.69 /0.0/0.0/16_014/0000656 (vedoucí projektu: RNDr. Karel Valeš, Ph.D.).

![](/img/activity/2017/futureport/logo_eu.png)
![](/img/activity/2017/futureport/logo_msmt.png)