+++
# Date this page was created.
date = "2020-03-07"

# Project title.
title = "Kognitivní trénink v prostředí domova"

# Project summary to display on homepage.
summary = "Kognitivní trénink online využívající úlohy ve virtuálním prostředí"

# Optional image to display on homepage (relative to `static/img/` folder).
image_preview = "projects/thumbs/KT_thumb.jpg"

tags = ["cognitive training", "virtual reality", "healthy older adults"]

# Does the project detail page use math formatting?
math = false

# Optional featured image (relative to `static/img/` folder).
[header]
image = "projects/banners/default.jpg"
caption = ""

[publications]
#links = ["",
#        ""]
+++
Naše skupina pořádá ve spolupráci s Pracovní skupinou Neurokognice a Oddělením kognitivních poruch kognitivní trénink pro zdravé seniory. Trénink probíhá kompletně online včetně vstupního a závěrečného vyšetření. Trénink účastníkům umožňuje cvičit jednotlivé kognitivní funkce pomocí kombinace klasických tužka-papír metod a počítačových úkolů ve virtuálním prostředí a dává prostor i edukaci v rámci jednotlivých témat. 

Trénink se skládá z celkově 18 setkání a probíhá dvakrát týdně (po dobu 9 týdnů). Každé setkání je rozděleno na tři části. První část se věnuje teoretickému úvodu, následuje procvičování pomocí tužka-papír metod a třetí část stráví účastníci ve virtuálním prostředí. Všechny části probíhají za připojení ke společné video-konferenci, což dává tréninku také důležitý sociální aspekt. 

Trénink absolvovalo doposud pět účastníků, v současné době probíhá nábor účastníků do druhého běhu. Zúčastnit se může každý zdravý senior nad 60 let, který nemá žádné závažné zdravotní potíže a vlastní domácí počítač, který umožní spuštění počítačových úloh ve virtuálním prostoru. 

V případě zájmu o účast nás kontaktujte na adrese marketa.slezakova@nudz.cz. 
![](/img/projects/specs/KT/KT.jpg)

Projekt vznikl s finanční podporou Technologické agentury ČR v rámci projektu č. TL01000309 a projektu Evropského fondu pro regionální rozvoj „PharmaBrain“ č. CZ.02.1.01/0.0/0.0/16_025/0007444.

![](/img/projects/logos/tacr.jpg)